Retrospektiivitekniikat

Retrospektiivi on projektiitiimin pitämä kokous tai katselmointi, joka
pidetään projektin tai sen osan jälkeen. Tarkoituksena on keskustella siitä,
mikä oli suorituksessa onnistunutta, mitä olisi syytä parantaa ja kuinka
toimitaan jatkossa, jotta projekti etenisi vieläkin paremmin. Retrospektiivien
pituudet vaihtelevat karkeasti 10 ja 120 minuutin välillä, ja tekniikoita on
lukuisia erilaisia.


Start, Stop, Continue, More of, Less of Wheel

Tarkoituksena on kerätä palautetta tiimiltä siitä, mitä tulisi jatkaa ja mitä
säädellä projektin edetessä. Tiimi piirtää posterille ympyrän ja jakaa sen
viiteen osioon, jotka nimetään otsikossa mainittujen termien mukaan. Osiohin
kirjataan sopivia asioita käyttäen apuna kysymyksiä, kuten: Mitä tulisi
aloittaa seuraavassa vaiheessa? Mikä on sellaista, joka ei ole hyödyllistä
juuri nyt ja tulisi lopettaa? Mitä tulisi jatkaa? Mitä halutaan enemmän tai
vähemmän?

Tämän retrospektiivimuodon kestoksi on merkitty noin 10 minuuttia pienemmille
ryhmille, ja noin 25 minuuttia suuremmille.


Glad, Sad, Mad

Kyseessä on tyypillinen, koristelematon retrospektiivitekniikka. Sprintissä
ilmenneet ongelmat, muutokset ja havainnot listataan ja kategorisoidaan
otsakkeiden Glad, Sad ja Mad alle. Nämä kuvaavat positiivisia ja negatiivisia
asioita projektissa/sprintissä/tiimissä sekä "tyhjänpäiviäisiä valituksia"
(gripes), tässä järjestyksessä. Retrospektiiviin osallistujat äänestävät
tämän luokittelun jälkeen asioista, joista haluavat keskustella, ja
keskusteluja priorisoidaan äänten lukumäärän mukaan.

Kokonaiskestoksi on määritelty korkeintaan 60 minuuttia. Kaikkia luokiteltuja
asioita ei välttämättä ehditä käydä läpi, minkä vuoksi eniten ääniä saaneet
aiheet keskustellaan läpi ensimmäisena. 
